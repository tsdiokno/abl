---
title: "Kamusta"
date: 2020-04-05T11:49:01+08:00
---

Kamusta?

## Paunang Salita

Ang layunin ng ABL ito ay makagawa ng isang salin ng Bibliya sa wikang Filipino na angkop sa pangkasalukuyang panahon.

Nilalayon ng pagsasaling ito na mas maging tugma sa isang ispesipikong salin ng Ingles na ang siya namang layon ay mas maging tugma sa mga orihinal na wika ng hindi isinasang-alang ang natural na daloy ng wikang pinagsasalinan.

Tulad ng _Christian Standard Bible_ (CSB) — ang pangunahing basehan ng teksto ng ABL — at mga ibang salin na tulad nito, ang ABL ay naglalayong maging tugma hindi lang sa mga pangtulong na salin ngunit sa mga orihinal na wika ng Bibliya gamit ang mga _interlinear_ na Bibliya at ang mga _lexicon_. Kasama ng mabusising pagsasang-alang alang sa kunteksto ng isang kasulatan, ang ABL ay naglalayong makapag-salin ng teksto sa paraang tugma sa mga saligang wika ngunit natural sa mga mambabasang Tagalog ng kaslukuyang panahon.

Dahil ang ABL ay gawa ng isang pangkaraniwang mananalita ng Filipino at Ingles, minabuti nito na gawing _open-source_ ang proyekto upang ito ay maaring mabusisi ng madla kasama na ang mga taong mas maalam tulad ng mga lingwista, gramatiko, at iba pang mga dalubhasa o iskolar. Ang mga pagbabago at ang buong proseso ay dinodokumento at inilalathala sa publiko sa pamamagitan ng _Git_ at _GitHub_ kung saan ito ay maaring _i-download_ o _i-fork_. Maari ding mag-kumento, magmungkahi, o mag-ambag ng mga pagbabago o mga pagsasaayos sa teksto ang mga makakakita nito kung sila rin ay mayroong _account_ sa _GitHub_.

Tulad ng kahit anong pagsasalin, alam ng ABL na walang salin ang walang kapintasan. Anumang pagsusumakit, pagpapagal, at pagbubusisi ang maaring gawin ng isang nilalang ay hindi makaaabot sa kaluwalhatian ng Diyos. Ang proyektong ito ay iniaalay ng ABL sa iglesiang Tagalog tanging sa ngalan lamang ng awa ng Diyos sa pamamagitan ni Krsto Hesus.

— Ang Simuno ng ABL
