---
title: "Kamusta"
date: 2020-04-05T11:49:01+08:00
draft: true
---

Kamusta?

> Ako po si Timothy Diokno (Tim), isa pong 27 na taong gulang na Kristiyano mula sa Pilipinas.
>
> Ang page na ito ay maglalaman ng aking personal na pagsasalin sa wikang Filipino ng Bibliya.
>
> Ginagamit ko ang Christian Standard Bible (CSB) bilang aking basehan para sa saling ito.
>
> Hindi ako isang eksperto sa wika. Hindi rin ako isang dalubhasa. Ngnuit ako ay may sapat na kaalaman sa pangkaraniwang gamit ng Ingles at Filipino upang makapag-salin ng mga wikang ito.

---

## Paunang Salita

Ang layunin ng BSWF ito ay makagawa ng isang salin ng Bibliya sa wikang Filipino na angkop sa pangkasalukuyang panahon.

Bagama't ang Pinoy Version (PV) ay nilayon na ito'y gawin sa kanilang salin, minarapat nila na isalin sa bernakulong Filipino ang buong teksto ng Bibliya. Mainam iyon para sa mga nagsisimula pa lang sa kanilang pagbabasa ng Banal na Kasulatan dahil ito ay gumagamit ng salitang pangkaraniwan at natural sa pang araw-araw na Pilipino. Ngunit ang mga ganitong uri pagsasalin ay isinasang-alang ang pagkatugma ng teksto sa mga orihinal na wika upang maging mas angkop ang salin sa mga uri ng mambabasa na siya rin naman nitong pangunahing isinasangalang-alang.

Ngunit, layunin ng BSWF sa kaniyang sariling pagsasalin na mas maging tugma sa isang ispesipikong salin ng Ingles na ang siya namang layon ay mas maging tugma sa mga orihinal na wika ng hindi isinasang-alang ang natural na daloy ng wikang pinagsasalinan.

Tulad ng CSB at mga ibang salin na tulad nito, ang BSWF ay naglalayong maging tugma hindi lang sa mga pangtulong na salin ngunit sa mga orihinal na wika ng Bibliya gamit ang mga _interlinear_ na Bibliya at ang mga _lexicon_. Kasama ng mabusising pagsasang-alang alang sa kunteksto ng isang kasulatan, ang BSWF ay naglalayong makapag-salin ng teksto sa paraang tugma sa mga saligang wika ngunit natural sa mga mambabasang Tagalog ng kaslukuyang panahon.

Dahil ang BSWF ay gawa ng isang pangkaraniwang mananalita ng Filipino at Ingles, minabuti nito na gawing _open-source_ ang proyekto upang ito ay maaring mabusisi ng madla kasama na ang mga taong mas maalam tulad ng mga lingwista, gramatiko, at iba pang mga dalubhasa o iskolar. Ang mga pagbabago at ang buong proseso ay dinodokumento at inilalathala sa publiko sa pamamagitan ng _Git_ at _GitHub_ kung saan ito ay maaring _i-download_ o _i-fork_. Maari ding mag-kumento, magmungkahi, o mag-ambag ng mga pagbabago o mga pagsasaayos sa teksto ang mga makakakita nito kung sila rin ay mayroong _account_ sa _GitHub_.

Tulad ng kahit anong pagsasalin, alam ng BSWF na walang salin ang walang kapintasan. Anumang pagsusumakit, pagpapagal, at pagbubusisi ang maaring gawin ng isang nilalang ay hindi makaaabot sa kaluwalhatian ng Diyos. Ang proyektong ito ay iniaalay ng BSWF sa iglesiang Tagalog tanging sa ngalan lamang ng awa ng Diyos sa pamamagitan ni Krsto Hesus.

â€” Ang Simuno ng BSWF
